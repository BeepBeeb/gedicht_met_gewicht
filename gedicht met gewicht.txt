Gedicht met gewicht

De lading van
je woorden
weegt niet op
tegen de lichtheid
van de lente.

  Vogels fluiten vrolijke liedjes buiten.
    Tjilp.

Over en weer.
En weer over.

Hoe haal je het in je hoofd
om goedemiddag
te zeggen
in de ochtend.

  Auto's razen over de straat.
    Woosh.

Over en weer.
En weer over.

Ik was wat laat
uit bed
maar middag
was het zeker
nog niet.

  Een hond blaft en de vogels zijn stil.
    Woef.

Weer over.
